ADiM – PHP Zadania 51 – 55(BAZA DANYCH)
Dla bazy danych: dziennik (należy go wgrać do phpmyadmin) pod tą samą nazwą
Dane dla bazy:
HOST: localhost
UZYTKOWNIK: root
NAZWA BAZY: dziennik (lub jeśli ktoś zmienił nazwę podczas wgrywania bazy danych to odpowiednia inna)
HASŁO: baza danych nie posiada hasła
Każde zadanie to oddzielny skrypt. Nie wolno kopiować kodów z poprzednich zadań ani z internetu. Każda linijka kodu musi być opatrzona komentarzem co się w danej linijce znajduje i za co jest odpowiedzialna. Przypominam, że komentarz dodajemy za pomocą //. Za złapanie kogoś na kopiowaniu kodu jest wstawiana ocena 1 z podwyższoną wagą bez możliwości poprawy.
Zadanie 51
Napisz skrypt PHP, który wypisze na ekran, w postaci listy numerowanej, nazwiska i imiona wszystkich uczniów z klasy 3 TI posortowanych alfabetycznie nazwiskiem.
Zadanie 52
Napisz skrypt PHP, który wypisze na ekran w postaci tabeli składającej się z 3 kolumn: imie, nazwisko, data urodzenia, wszystkich nauczycieli. Dane posortowane mają być po dacie urodzenia malejąco. Pierwszy wiersz tabeli ma być wierszem informacyjnym, co w danej kolumnie się znajduje.
Zadanie 53
Napisz skrypt PHP, który policzy ile osób (nauczycieli i uczniów) ma imię, które kończy się literą a.
Zadanie 54
Napisz skrypt PHP, który zwiększy wartość każdej oceny w tabeli ocena o 1.
Zadanie 55
Napisz skrypt PHP, który usunie z tabeli nauczyciele wszystkich nauczycieli urodzonych wcześniej niż w roku 1950. Skrypt ma wypisać na ekran ilość takich nauczycieli oraz informację o prawidłowym ich usunięciu z bazy.
